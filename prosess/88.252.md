a) Omfatter materialer og arbeider med elektrokjemisk kloriduttrekk som
-  avmerking av sted for kloridanalyser og første gangs analyse av kloridinnhold
-  montering av elektrodenett (titannett)
-  installasjon av reservoar og elektrolytt
-  fukting med elektrolytt
-  tilkobling av strøm
-  justering og kontroll av strøm/spenning
-  uttak av kloridprøver og analysering av kloridinnhold ved jevne mellomrom
-  frakobling av strøm
-  fjerning av elektrodenett og elektrolytt
-  rengjøring av betongoverflaten etter fjerning av elektrodenett og elektrolytt
-  etterarbeider
-  dokumentasjon

b) Som elektrolytisk løsning benyttes rent vann i en fibermasse som sprøytes på betongoverflaten.
Kabler skal ha farget isolasjon. Kabler til anoden skal være røde, mens kabler til armeringen skal være sorte.
For øvrige krav til materialer vises til *den spesielle beskrivelsen*.

c) Elektrolytten skal hele tiden inneholde så mye elektrolytisk løsning (vann) at betongflaten holdes fuktig.
Under prosesstiden tas det ut prøver for å kontrollere reduksjonen i kloridinnhold. I tillegg skal total strømleveranse registreres kontinuerlig. Når prøvene og målingene viser at kriteriet for oppnådd kloriduttrekk er oppfylt, avsluttes prosessen, og prøving for dokumentasjon av sluttkriteriet loggføres.
Dokumentasjon av førtilstand
Før kloriduttrekksprosessen settes i gang, skal det tas ut kloridprofiler for å dokumentere førtilstanden. Metode, lokalisering og omfang av prøvesteder skal være som angitt i *den spesielle beskrivelsen*.
Borehullene fylles midlertidig med elastisk fugemasse.

e) Kriterium for og dokumentasjon av repassivering av armeringen og reduksjon i kloridinnhold
Repassivering av armeringsstål i betong med portlandsement anses oppnådd ved en strømleveranse til armeringen på minimum 600 Ah/m2. Total strømmengde dokumenteres med opptegning av strømkurve. I tillegg til dokumentasjon av total strømleveranse skal det tas ut prøver for bestemmelse av kloridprofiler for å dokumentere oppnådd kloridreduksjon og gjøres opphugninger for visuell inspeksjon av armering.
I tillegg til dokumentasjon av total strømleveranse skal det tas ut prøver for bestemmelse av kloridprofiler og gjøres opphugninger til armering for visuell inspeksjon.
Kloridprofilene skal tas i umiddelbar nærhet av de stedene som ble benyttet for dokumentasjon av førtilstanden. Metode, prøveomfang og prøvesteder og krav til gjenværende kloridinnhold skal være som angitt i *den spesielle beskrivelsen*.
Opphugginger til armering skal utføres for å kontrollere at armeringsoverflaten er sort på grunn av dannelse av mørk magnetitt. Opphugginger skal utføres i et omfang som angitt i *den spesielle beskrivelsen*.
Sluttdokumentasjonen skal være som angitt i punkt 9 i CEN/TS 14038-1, men tilpasset kloriduttrekk.
For øvrige krav til utførelse vises til *den spesielle beskrivelsen*.

x) Mengden måles som areal behandlet flate. Ved beregning av nettoareal skal åpninger og utsparinger som enkeltvis er mindre enn 0,5 m2 ikke trekkes fra. Enhet: m2

