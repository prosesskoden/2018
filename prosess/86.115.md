a) Omfatter levering av spennsystemer for tverrspente dekker med tilhørende permanent korrosjonsbeskyttelse.

b) Spennsystemet skal ha europeisk teknisk godkjenning (ETA), se NS-EN 13670+NA. ETA for spennsystemet og ytelseserklæring (DoP) for spennstålet, utstedt av akkreditert teknisk kontrollorgan etter «system 1+», skal kunne framlegges for alle komponenter på forespørsel.
Det skal benyttes spennstål som har minimum fp0,1k = 900 N/mm2 og minimum fpk/fp0,1k = 1,10. Alle deler av en spennenhet skal passe sammen, for eksempel være fra samme spennsystem og være beregnet for den aktuelle spennkraften. Spennsystemer skal ha minst to beskyttelsesbarrierer mot korrosjons som angitt i *den spesielle beskrivelsen*.
En beskrivelse av spennsystemet forelegges byggherren. I tillegg til angivelse av fabrikat, type og leverandør skal beskrivelsen inneholde opplysninger om
-   stålsort (fpk/fp0,1k)
-   spennings-/tøyningsdiagram
-   relaksasjon (for 10 000 timer)
-  elastisitetsmodul og tverrsnitt (mm2)
-   forankringens låsetap (mm)
-   tegning og beskrivelse av spennsystemets enkelte komponenter

e) Produksjonsunderlaget, identifikasjonsdokumenter og godkjenningsdokumenter for materialer som benyttes i spennsystemet, forelegges byggherren.
Der materialer leveres til byggeplassen, skal de ledsages av en følgeseddel. Materialer uten tilfredsstillende dokumentasjon skal avvises.
Følgesedler, prøvingsrapporter og avvik skal framgå av oppspenningsprotokollen.

x) Mengden måles som prosjektert antall spennenheter. Enhet: stk

