a) Omfatter levering og boring av rør, inkludert boring i løsmasser og innboring 1,0 m i godt berg. Videre omfattes skjøting av rør, samt rensk av borehull.
Omfatter også flytting, oppstilling og nøyaktig plassering av borerigg, samt kostnader forbundet med målegrunnlag, eventuell utsetting av mal og utsetting for nøyaktig plassering av rørene.
Ytterligere innboring av rør i godt berg inngår i prosess 83.633.

c) Det vises til *den spesielle beskrivelsen* for metode. Aktuelle metoder er beskrevet i prosess 83.3.

d) Plassering: ± 50 mm i horisontalplanet.
Retthet: Maksimalt 0,2 % vinkelendring over 2 m rørlengde, eller minimum krumningsradius = 600 m regnet over 6 m lengde.
Helningsavvik: 1 %.

x) Mengden måles som utført lengde av rør fra underkant rør til prosjektert kappnivå. Angitt mengde er ikke å anse som nøyaktig grunnlag for bestilling av materialer. Enhet: m

