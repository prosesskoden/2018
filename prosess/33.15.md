a) Omfatter utgravinger under teoretisk sprengningsprofil i sålen i partier med svake bergarter, fjerning av utgravd masse, levering av ny masse, igjenfylling og komprimering. Prosessen kommer kun til anvendelse etter avtale med byggherren.

b) Materiale for tilbakefylling skal være pukk/kult med nedre siktstørrelse ikke mindre enn 11 mm og LA-verdi maksimum 40.

e) Kontrollomfanget for dokumentasjon av LA-verdi skal være minimum 1 prøve for hver påbegynt 10 000 m3.

x) Mengden måles som utført volum av utgraving målt opp til teoretisk sprengningsprofil. Volum av utgraving som beskrevet regnes kun med hvis byggherren er varslet, profilering er utført før igjenfylling og oppgave over beregnet mengde er levert sammen med ukerapportene. Enhet: m3

