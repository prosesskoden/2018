a) Omfatter alle leveranser og arbeider fram til ferdig etablerte borede utstøpte stålrørspeler. Omfatter også supplerende grunnundersøkelser.
Med borede stålrørspeler forstås peler som installeres ved fullprofilboring av borehull gjennom løsmasser inn i godt berg og utstøpes med borerøret gjenstående i grunnen.

e) Det skal føres fullstendig pele- og boreprotokoll. Protokollen føres på skjema egnet for formålet, og skal generelt være i henhold til NS-EN 1536, så langt det er relevant.
Boreprotokollen skal føres kontinuerlig og forelegges byggherren daglig, senest første arbeidsdag etter at boringen har funnet sted. Boreprotokollen skal forøvrig være tilgjengelig for gjennomsyn på et hvilket som helst tidspunkt før den er overlevert.
Fullstendig pele- og boreprotokoll med innmålinger for pelene i en pelegruppe forelegges byggherren før pelene kappes. Protokollen skal dateres og signeres av arbeidslederen og den som fører protokollen. Protokollen skal senere suppleres med informasjon fra etterfølgende arbeider med pelene.
Byggherren skal gis rimelig tid til å vurdere og om nødvendig kontrollregne pelegruppen på grunnlag av peleprotokollen.
Protokollen skal ha format og leveres/distribueres som angitt i *den spesielle beskrivelsen* eller etter avtale med byggherren.
Boreprotokoll skal føres for hele pelelengden og skal som et minimum inneholde (målinger som er egnet for automatisk registrering er merket med *)
-  navn på ansvarlig leder av pelearbeidene.
-  navn på stedlig arbeidsleder og protokollfører
-  dato for utførelse
-  boresystem
-  peledimensjon og materialkvaliteter
-  identifikasjon av hver pel og peleelementer
-  samlet pelelengde og lengde av peleelementer
-  boredimensjon i løsmasser og berg
-  bortid (starttid og slutt-tid inkludert stopptid)*
-  rotasjonshastighet*
-  borsynk*
-  lufttrykk (og mengde hvis mulig)*
-  vanntrykk og mengde*
-  visuell vurdering av spyleretur/borkaks med angivelse av type løsmasser og lagdeling
-  angivelse av overgang fra løsmasser til berg
-  borsynk i berg
-  uregelmessigheter under boring
-  borehulldybde og bunnkote
-  resultat av borehullsinspeksjon
-  vannstandsregistrering
-  vanntapsmåling
-  injisering, injiseringstrykk og medgått injiseringsmasse, samt resept angis
-  avvik fra forutsetningene
-  forhold som kan påvirke bæreevnen
-  andre relevante data for avregning og for vurdering av pelens karakter og kapasitet
-  resultat av andre kontrollmålinger som angitt i *den spesielle beskrivelsen*

Følgende innmålinger skal også leveres
-  innmålt endelig plassering/helning og faktisk senterlinje samt eventuelt krumning
-  spesielle kontrollmålinger som angitt i *den spesielle beskrivelsen*.
-  utregnet kote for pelespiss
-  avregningslengde

