a) Omfatter all stabilitetssikring som må utføres utover driftsrensk med maskin for å kunne drive og levere ferdig tunnel med tilfredsstillende sikkerhet. Omfatter også heft (tomgang på maskiner og mannskap og alle øvrige utgifter som følge av at arbeider utføres ved stuff). Omfatter også registrering og kartlegging av bergmassens kvalitet for å bestemme totalt sikringsbehov.

c) All sikring skal utføres slik at den kan inngå i den permanente sikringen.
Omfang av sikring ved stuff er entreprenørens ansvar.
Metoder for sikring ved stuff fastlegges av entreprenøren og byggherren i samråd.
Metoder og omfang av sikring bak stuff fastlegges av byggherren.

x) Enhetsprisene er faste selv om summen av de endelige mengder i kroner avviker fra summen av de oppgitte med inntil +100 %.
Regelen gjelder hver for seg for følgende to grupper av prosesser.
-  prosess 33.2 + 33.3 = beregningsgrunnlag
-  prosess 33.4 + 33.5 = beregningsgrunnlag

Ønsker byggherre eller entreprenøren nye enhetspriser skal det forhandles om dette. Det er kun for mengdeøkning utover ovennevnte grense at partene kan be om forhandling om ny pris. Det kan bare forhandles om nye enhetspriser innenfor et avvik på +20 % i forhold til kontraktens enhetspriser. Eventuell ny pris skal være basert på dokumenterte utgifter.

