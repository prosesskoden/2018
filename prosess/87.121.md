b) Lettflytende epoksy skal være løsemiddelfri fra leverandør og brukes ufortynnet. Den skal tilfredsstille samme krav som lettflytende epoksy til fuktisolering type A3-1, prosess 87.131.
Polymermodifisert bitumenemulsjon C60BP2 skal tilfredsstille krav som angitt i prosess 87.134.

c) Epoksy påføres med pensel, malerulle, gumminal eller liknende. Spesialsprøyte kan også benyttes, men da skal første lag kostes grundig for å redusere omfang av nålestikk (småhull) gjennom neste lag. Arbeidstrykk i spesialsprøyten skal dannes av væskepumper slik at drivgass ikke kommer i kontakt med epoksymateriale før det forlater dyse i munnstykke.
Betongflaten impregneres med lettflytende epoksy i en mengde av 0,3-0,5 kg/m2 tilpasset dekkets overflatestruktur og sugeevne. Flater hvor det ikke er mulig å påføre neste lag vått i vått, avstrøs med finsand mens overflaten er våt.
Epoksymateriale skal fordeles jevnt over hele overflaten. I tilslutninger mot tidligere påført epoksy skal det være overlapp på minst 100 mm, og det skal anordnes sone for nytt overlapp med epoksy mot neste påføringsetappe.
På øvrige flater påføres neste lag vått i vått i en mengde av omtrent 0,3 kg/m2 avhengig av metning fra det første laget. Før herding avstrøs overflaten med finsand i en mengde på 2,0 kg/m2 slik at overflaten blir sandpapirlignende. Etter herding fjernes overskudd av sand.
På avstrødd, rengjort og tørr flate samt opp på betongkanter påføres C60BP2 med sprøyte eller pensel i en mengde av 0,3-0,4 kg/m2 tilpasset dekkets overflatestruktur og sugeevne. Det skal ikke forekomme dammer eller helligdager. Overflaten avstrøs umiddelbart med finsand. Når emulsjonen har brutt, normalt etter 1-6 timer, fjernes overskudd av sand med trykkluft.

x) Mengden måles som prosjektert areal. Enhet: m2

