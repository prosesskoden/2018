a) Omfatter reparasjon av betong i vann og i tidevannssonen.
Fjerning av gjenstående forskaling inngår i prosess 15.2.

b) Det vises til prosessene 84.27, 84.3 og 84.43 med underliggende prosesser, prosess 88.22 og Norsk Betongforenings publikasjon 5.
Reparasjon utføres med materialer og etter metoder som angitt i *den spesielle beskrivelsen*.
Materialet som anvendes til reparasjon skal være AUV-betong eller AUV-mørtel. Støpeligheten skal være god for å sikre heft og tetthet.

c) Porøs og dårlig betong skal fjernes. Skadens overkant skal hugges med en vinkel på ca. 45° slik at vann og slam kan unnslippe og hele såret blir fylt med god betong.
Betongoverflater som det støpes mot, skal rengjøres ved høytrykksspyling før utstøping. Dette gjelder også flater som ikke er meislede.
Reparasjon i vann skal foregå som pumpe- eller rørstøp.
Det vises for øvrig til prosess 88.22 og *den spesielle beskrivelsen*.

e) Det vises til relevante krav i prosess 88.22 og *den spesielle beskrivelsen*.

x) Mengden måles som volum reparert betong. Enhet: dm3

