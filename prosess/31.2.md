a) Omfatter kjerneboring ved stuff for å skaffe til veie opplysninger om bergkvalitet og vannlekkasjeforhold, og inkluderer tilrigging, boring, måling av lekkasjevann ut av hullene, ivaretakelse av kjerner ev. gjenstøping av hull og heft ved stuff, samt observasjoner og føring av protokoll. Ev. avviksmåling av borehullene, jf prosess 31.3.

c) Krav til kjernediameter er minimum 46 mm.
Borhastigheten og hyppigheten av kjerneopptak bør avpasses etter bergkvalitet. Ved boring i dårlig berg og leirfylte slepper skal kjernetapet begrenses. Dette gjøres ved reduksjon eller stengning av spylevann, reduksjon av matertrykk og rotasjon samt eventuell bruk av midler som hindrer utvasking av leire.
Dersom sprekker må injiseres før videre boring kan fortsette, skal sammensetning og forbruk av injeksjonsmasse, samt anvendt trykk og tid rapporteres til byggherren på godkjent skjema.
Ev. vanntapsmåling skal normalt utføres under innboring.
Behandling av borkjerner:
Kjernen skal plasseres i 1,05 m lange kjernekasser med adskilte rom som har en bredde ca. 5 mm større enn kjernediameteren. Både bunn og lokk skal være tette, og før transport av kassene skal lokkene være forsvarlig festet slik at de ikke spretter opp ved håndtering, selv om kassene blir snudd opp-ned.
Kjernene legges fra venstre mot høyre i hvert rom ovenfra og nedover i kassen. Eventuelle tomrom mellom kjerne og endeveggene i kassen fylles med twist e.l. slik at kjernen ikke kan forskyve seg under transport.
Hvis kjernen knekkes ved legging i kassen, skal kunstig brudd avmerkes på kassen med ”B”. Saging av ender skal unngås. Eventuell mulighet for ombytting av kjernebiter på grunn av uhell skal anmerkes.
Hvert opptak skal markeres i kassen med angivelse av boret lengde på en liten trepinne mellom kjernebitene i opptaket.
Det er meget viktig at finere materiale (sleppemateriale og materiale fra oppknuste soner) kommer med i kjernekassene. For at materialet ikke skal spre seg, må det legges i plastposer på riktig sted i kassen.
Kjernetap skal markeres i kassen med en trelist av samme lengde som kjernetapet, og på listen skal det skrives lengde fra - til hvor kjernetapet antas å ha funnet sted.
Hvis det tas prøver fra kassen, skal det på prøvestykkets plass legges en trelist med samme lengde som prøven, og med påskrift om at prøve er uttatt.
Kassen skal merkes både på lokket og på enden. På lokket skal det skrives oppdragets nr. og navn, hullnr. kassenr. og boret lengde (fra - til). På enden av kassen skal skrives oppdragsnr., hullnr., kassenr. og boret lengde. All merking i og utenpå kassene skal utføres med vannfast skrift.
Fulle kjernekasser skal etter hvert transporteres til sted anvist av byggherren.
Protokoll/rapport: Det skal føres protokoll og leveres rapport over forhold som har betydning for vurdering av bergkvalitet og grunnvann, f.eks.:
-  inndrift og borevansker
-  eventuelt tap av spylevann
-  spylevannsfarge, endringer i farge
-  vanninnbrudd
-  registrering av utlekkasje

Også eventuelle vanntapsmålinger etter prosess 31.4 skal protokollføres. Protokollen overleveres byggherren umiddelbart etter avsluttet sondérboring.

