a) Omfatter alle arbeider med miljøsanering, riving og fjerning av anlegg med fundamenter, så som hus, grunnmur, støttemurer, bruer, brufundamenter, kummer, kulverter, rørledninger, kantstein, rekkverk, skilt, stolper, portaler, gjerder etc.. Med fjerning menes til godkjent mottak, fortrinnsvis gjenbruksanlegg, eller rengjøring og mellomlagring på anlegget for senere bruk som angitt i *den spesielle beskrivelsen*. Sted for ev. lagring ved gjenbruk skal være som angitt i *den spesielle beskrivelsen*.
Omfatter også materialer og arbeider med igjenfylling utover det som er medtatt i andre prosesser.
Nødvendige miljøkartlegginger, undersøkelser og offentlige tillatelser besørges av byggherren.
Omfatter også leverings- og behandlingsgebyrer.
Riving og skjæring av faste vegdekker er medtatt i prosess 63.1.

b) Materialene skal så langt mulig gjenbrukes på prosjektet, ved for eksempel knusing. Entreprenøren skal i sin avfallsplan angi hvordan materialene anbringes.

x) Kostnad angis som rund sum. Enhet: RS

