a) Omfatter sealer på metallbelegg for å porefylle metalloverflaten.

b) Tørrstoffinnhold i sealeren skal være maksimalt 40 %.

c) Sealeren skal fylle porene i sinkbelegget og fortrenge lufta i disse. Sealeren skal trenge inn i porene i sinkbelegget samtidig som lufta slipper ut uten å danne nålestikk i sealeren. Sealeren behøver ikke bygge filmtykkelse over sinken, og den skal ikke påføres for tykt fordi det hindrer lufta å unnslippe fra porene.
Ved påføring skal det gå lengst mulig tid mellom sveipene med sprøytepistolen overlapper hverandre, slik at luftbobler får tid til å unnslippe før det kommer mer sealer på samme område.
Nålestikk og porer i sealeren er ikke akseptabelt. Hvis det dannes nålestikk, kan dette skyldes at sealeren ikke er tilstrekkelig fortynnet eller at den påføres for tykt. Nålestikkene skal da fjernes ved å stryke ut sealeren med pensel. Før påføring fortsetter skal enten sealeren fortynnes ytterligere eller påføringsteknikken endres.

