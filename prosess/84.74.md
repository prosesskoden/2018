c) Segmentene skal kontaktstøpes for å oppnå optimal passform i kontaktflaten. Før utstøping skal det påsmøres kontaktflaten et tynt, hefthindrende middel slik at det er mulig å ta fra hverandre segmentene etter utstøping. Der det senere skal benyttes epoksylim i kontaktflaten, skal det dokumenteres at middelet ikke har noen negativ virkning på limets heft.
Ved innstilling av forskalingen skal det tas hensyn til beregnede overhøyder.
Skjøter mellom segmentene skal utføres som angitt i *den spesielle beskrivelsen*. Dersom limte skjøter benyttes, skal skjøten sikres i montasjeperioden med en midlertidig sentrisk oppspenning som tilsvarer et kontakttrykk på minst 0,25 MPa. Kontaktflaten skal dekkes fullstendig med lim, og midlere tykkelse på limsjiktet skal ikke overstige 2 mm.
Skjøtene skal være sikret mot vanninntrenging ved bruk av epoksyliming, enten under montering eller ved etterinjisering.
Inntil to skjøter i hvert spenn kan utføres som en utstøpt tilpasningsskjøt med tykkelse 80-120 mm.

