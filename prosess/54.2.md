a) Omfatter levering, utlegging og komprimering av bærelag type Fk av knust berg eller knust stein. Omfatter også, der det er aktuelt, opplasting, transport,  utsortering, blokkdemolering, knusing, sikting, fjerning av for stor stein og overskudd av finstoff.

b) Der stein brukes til produksjon av Fk materialer skal minimum størrelse av steinen (utgangsmaterialet) være 60 mm.
Det er angitt i *den spesielle beskrivelsen* hvilken sortering som skal brukes.

c) Utlegging og bearbeiding skal foretas slik at det oppstår minst mulig separasjon.  Materialet skal holdes fuktig så tendensen til separasjon reduseres. Oppstår det lokale partier med separasjon, skal materialet i laget blandes og legges ut på nytt.
Ved komprimering skal det ikke brukes utstyr som sliter ned materialet unødig. Valsingen skal utføres langs vegen fra sidene og innover mot midten av vegen med full dekning av overflaten for hver omgang.
Krav til komprimering er angitt i Håndbok N200 Vegbygging, pkt. 602.2. Veiledning for valg av komprimeringsutstyr og antall overfarter er angitt i Håndbok N200 Vegbygging, tabell 602.3.

x) Mengden måles som prosjektert anbrakt volum. Enhet: m3

