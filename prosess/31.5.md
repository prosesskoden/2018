a) Omfatter boring av injeksjons- og kontrollhull, spyling av borehull etter boring for klargjøring til injeksjon, fjerning av utborede masser, heft ved stuff, føring av protokoll og rapportering.

c) Borplan med hullplassering, -lengde og retning av injeksjonshull er angitt i *den spesielle beskrivelsen*. Eventuelle kontrollhull bores innenfor injeksjonsskjermen, normalt etter første salve etter injeksjon. Antall og plassering vil bli vurdert i hvert enkelt tilfelle.
Hulldiameter skal være minst 45 mm. Borestrengen skal være utstyrt med styrestenger for å redusere retningsavvik. Det skal benyttes minst 15 bar spyletrykk og redusert matetrykk på første stanglengde for å minske boravviket. Det kreves rent returvann før spylingen avsluttes.
Dersom det er krav om utlekkasjemålinger skal målingene utføres før staver/pakkere settes i hullene.
Det skal under boring registreres forhold som kan ha betydning for injeksjonsforløpet, typisk:
- borevansker, markerte slepper
- eventuelt tap av spylevann
- vanninnbrudd, og på hvilket dyp
- kontakt mellom hull
- ev. utlekkasjemålinger etter endt boring

Borerapporten, med linjer for hvert hull, skal inneholde:
- tunnel, profilnummer, dato, start/slutt boring, operatør
- tegning av stuff med hullplassering og -nummer slik hullene er boret
- angivelse av merkbare slepper, borevansker
- evt hullkontakter
- om krevet; utlekkasjemålinger fra hvert enkelt hull (liter/min), og/eller fra hele skjermen samlet, iht *den spesielle beskrivelsen*.

d) Ansettnøyaktigheten er en sirkel med radius 100 mm. Hull i kransen settes an så lang ut mot profilet som praktisk mulig. Tillatt maksimalt retningsavvik ved ansett og første bormeter er 3 %.

x) Mengden måles som samlet utført lengde av injeksjons- og kontrollhull.      Enhet: m

