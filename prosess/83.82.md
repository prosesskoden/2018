a) Omfatter leveranser av peler og tilbehør inkludert kapping og skjøting.

b) Vedrørende krav til peletype/bæreevne vises det til *den spesielle beskrivelsen*.
Peleelementenes endeflater skal være plane og stå vinkelrett på elementenes lengdeakse.
Stålpel som rammes til berg skal være utstyrt med bergspiss. Bergspissen skal generelt være i henhold til Peleveiledningen, for øvrig som angitt i *den spesielle beskrivelsen*. Selve stammen i bergspissen skal bestå av ett emne («hel ved» uten skjøt). Bergspissen skal herdes som angitt i Peleveiledningen, eller som angitt i *den spesielle beskrivelsen*. Pelens og spissens lengdeakse skal flukte.
Pelene skal leveres med ferdig påsveisede bergspisser, se prosess 83.822.
Pelene skal transporteres, håndteres og lagres på en slik måte at det ferdige produkt ikke forringes.

d) Pilhøyden (krumningen) skal være maksimalt 0,1 % målt over en avstand på minst 5 m, tilsvarende en krumningsradius på minst 625 m.
Maksimal tillatt skjevhet på peleelementenes endeflater er 1:500.

