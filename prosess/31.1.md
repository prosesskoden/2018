a) Omfatter sondérboring  for å skaffe til veie opplysninger om bergkvalitet og vannlekkasjeforhold, inkludert heft ved stuff, observasjoner, gjenstøping med mørtel/sement, lekkasjemåling og føring av protokoll på borplassen og rapportering.

c) Slaghammerboring skal utføres før salveboringen påbegynnes. Entreprenøren velger selv hulldiameter. Borestrengen skal være utstyrt med styrestenger for å redusere retningsavviket. Antall hull, plassering, retning og lengde angis av byggherren. Det skal føres protokoll og leveres rapport over forhold som har betydning for vurdering av bergkvalitet og grunnvann, som:
-  inndrift
-  borevansker, markerte slepper
-  eventuelt tap av spylevann
-  spylevannsfarge, endringer i fargen
-  vanninnbrudd, og på hvilket dyp
-  registrering av utlekkasje per hull (liter/minutt)

Vannlekkasjene skal måles ved oppsamling av utstrømmende vann fra hvert enkelt borehull, ikke tidligere enn 5 min etter endt boring. Sondérhull som skal inngå i en ev. injeksjonsskjerm skal spyles like grundig som injeksjonshullene.
Ev. vanntapsmålinger etter prosess 31.4 som supplement til lekkasjemålinger, bestilles av byggherren.

d) Retningsavvik ved ansett og første bormeter skal ikke overstige 3 %.

x) Mengden måles som utført lengde av sondérhull. Enhet: m

