c) Permanente stag bygges opp som følger:
-  Staget bygges opp av prefabrikkerte seksjoner med lengde opp til 12 m som skjøtes på byggeplassen.
-  Skjøter i forankringssonen aksepteres ikke.
-  Seksjonene av spennstål skal leveres ferdig faststøpte med sementmørtel i korrugerte plastrør fra leverandør.
-  Skjøtene av staget korrosjonsbeskyttes med fett og beskyttelsesrør, hvor overgangene til korrugert rør er forseglet med krympestrømpe.
-  Staget forankres i toppen med en kilemutter med konisk skive mot en støtteplate. Støtteplata er påsveiset et stålrør med lengde tilpasset stagets lengde og tøyning ved oppspenning.
-  I fri forlengelsessone tres det et glatt plastrør utenpå det korrugerte røret. Det korrugerte røret og det glatte plastrøret avsluttes så langt under støtteplata at det er rom for stagets forlengelse ved oppspenning. I bunnen er det korrugerte røret avsluttet med et tett endestykke. I forankringssonen monteres det 2-3 avstandsholdere som sentrerer staget i borehullet.

Faststøping:
Borehullet skal fylles med mørtel via slange fra bunnen av hullet til topp hull før staget føres ned i hullet. Staget skal være forsynt med avstandsholder for å sikre sentrering i hullet.

x) Mengden måles som prosjektert antall forankringer med angitt kapasitet. Enhet: stk

