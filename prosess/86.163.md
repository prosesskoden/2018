a) Omfatter montering av limtrebuer med ledd som festes til fundamentet med faststøpte gjengebolter og understøp. Monteringen omfatter også rengjøring av utsparinger og støpeskjøter og tilpasning og feste av lagre.
Faststøping av bolter og understøp av lagerplate skal utføres i henhold til prosess 84.87.
Det skal treffes tiltak som sikrer at luft under utstøpning ikke lukkes inne og danner hulrom.
Lagrene skal ikke understøpes før buene er montert og kontrollert slik at justering kan gjennomføres. Leddbolter sikres med låseskrue eller lignende mot utglidning.

d) Entreprenøren skal tilpasse lagerdelenes konstruksjonstoleranser slik at maksimalt avvik i toppleddet, eller toppunktet for buer uten toppledd, ikke er større enn ±40 mm vertikalt og ±20 mm horisontalt.
Buene skal ikke ha større geometrisk avvik enn at toleransekravene til tverrspent dekke i prosess 86.164 kan oppfylles.
Ovennevnte avvik gjelder i forhold til tilsiktet geometri, som er definert som konstruksjonens form under full egenlast.

x) Kostnaden angis som rund sum. Enhet: RS

