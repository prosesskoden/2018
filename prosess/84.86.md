a) Omfatter levering, montering og innstøping av innstøpningsgods, gjengestenger, gjengehylser, rør, bolter etc. som angitt i *den spesielle beskrivelsen*. Større konstruktive deler som støpes inn inngår i prosess 85. Faststøping av dybler og armering i hull boret i eksisterende betong inngår i prosess 88.

b) Materialkrav og dimensjoner er angitt i *den spesielle beskrivelsen*.
For innstøpningsgods av varmforsinket stål kreves gjennomført forholdsregler for å unngå kjemisk reaksjon og gassutvikling ved kontakt med fersk sementbasert mørtel eller betong. Forholdsregler skal være dokumentert effektive og kan være
-  isolering av sinken fra sementlimet med tett epoksybelegg avstrødd med tørr, støvfri sand
-  kromholdig sinkbelegg som resultat av en særskilt etterbehandlingsprosess etter varmforsinkingen

c) Innstøpningsenhetene skal monteres solid i formen og sikres mot forskyving under betongstøpingen. Eventuelt benyttes mal for nøyaktig plassering og fastholding av innstøpingsgodset. Gjengede deler som ikke skal støpes inn, beskyttes mot søl av fersk betong eller mørtel.

d) I henhold til NS-EN 13670:2009+NA:2010 figur G.6 c og d, toleranseklasse 1. For innfesting av rekkverk skal det tas hensyn til toleransene for rekkverket, se prosess 87.2.

e) Dokumentasjon av styrke og materialkvalitet forelegges byggherren.

x) Mengden måles som prosjektert antall innstøpingsenheter. Enhet: stk

