a) Omfatter levering, montering og arbeider for konstruksjoner i tre i form av
-  produksjonstegninger utover det som blir levert av byggherren
-  bearbeiding
-  transport og lagring
-  montasje
-  forbindelsesmidler
-  beslag
-  bolter, skruer, muttere og underlagsskiver
-  slisseplater
-  dybler
-  spennenheter med tilbehør

Konstruksjonsdeler i stål som inngår i trekonstruksjonen inngår i prosess 85 i henhold til *den spesielle beskrivelsen*.
Fugekonstruksjoner, lagre, rekkverk, brubelegning på tredekke og annet utstyr inngår i prosess 87.

b) Materialer skal være i samsvar med Norsk Standard, samt standarder referert til i disse i den utstrekning det ikke er angitt avvikende bestemmelser i de etterfølgende prosesser eller i *den spesielle beskrivelsen*.

c) Utførelsen skal være i samsvar med Norsk Standard, samt standarder referert til i disse i den utstrekning det ikke er angitt avvikende bestemmelser i de etterfølgende prosesser eller i *den spesielle beskrivelsen*.
Arbeidet med leveransen skal foregå i nær kontakt og samarbeid med byggherren.

