a) Omfatter levering, deklarering, analyse, blanding, utlegging og finplanering av vekstjord. Jorddybde skal være som angitt i *den spesielle beskrivelsen*.
Eventuelt tettelag over steinfylling er medtatt i prosess 25.43.

b) Det skal leveres oppdaterte fullstendige analyser av den tilbudte jorda i god tid før bestilling av jord.
Mineraljord skal virke som basisjordblanding for innblanding av organisk materiale for to typer vekstjord.
Det skal minimum nyttes 50 vekt % naturlige løsmasser i jordblandingene av den mineralske delen. Basisjordblandingen i henhold til siktekurven skal være siltig sand, lettleire eller sandig lettleire, se Figur 74.2 og 74.3.
Jordblandingene skal ikke inneholde spiredyktig ugrasfrø eller rotdeler av ugras.
Alle kompostmaterialer som nyttes skal ha lavere C/N-forhold enn 30. Torv kan benyttes i moldholdig vekstjord dersom det viser seg vanskelig å tilfredsstille kravene til organisk innhold og kjemiske egenskaper bare med innblanding av kompostprodukter.
Jorda skal være homogent blandet.
Vekstjorda skal deklareres som vekstjord i henhold til Norsk Standard 2890, tillegg B tabell B3 inklusive valgfrie deklarasjoner.
Jorda skal tilfredsstille kravene vist i figur 74.1. I tillegg skal total organisk karbon (TOC) i jord bestemmes.

Analysene skal omfatte
-  pH og Al -løselige næringsstoffer (P, K, Mg, Ca og Na).
-  Mineralsk N (Nitrat-N og ammonium-N) (i 2 M KCl)
-  Syreløselig kalium (KHNO3)
-  Kjeldahl N
-  Glødetap
-  Kornfordeling med siktekurve

Ved pH 7 eller høyere deklareres også
-  Mangan (Mn) ( i magnesiumnitrat)
-  Bor (B) ( i kokende vann)
-  Jern (Fe) ( i ammoniumacetat+eddiksyre)
-  Kobber (Cu) ( i EDTA+ammoniumklorid)
-  Molybden (Mo) (i oksalsyre+ammmoniumoksalat)
-  Sink (Zn) (i saltsyre) og titrerbar alkalinitet.

Ved innblanding av organisk materiale i vekstjorda skal det brukes materialer som minst tilfredsstiller kvalitetsklasse II i forskrift om gjødselvarer mv. av organisk opphav, og de kjemiske egenskapene til råvarene skal kunne dokumenteres i samsvar med Mattilsynets veiledning til forskrift om gjødselvarer mv. av organisk opphav.

![](</74_44 1.png>)

Figur 74.1 Krav til egenskaper til vekstjord

![](</74_44 2.png>)

![](</74_44 3.png>)

Figur 74.3	  Teksturtrekant med anbefalt tekstur for anleggsjord markert med skravert felt.

c) Ferdig overflate for gras- og planteareal skal legges i jevne flater og skråninger. Overganger mellom forskjellige flater skal legges i jevne og myke linjer. Der hvor skråning i gras- eller planteareal skal tilsluttes veg, plass eller lignende, skal det lages en minst 0,5 m bred flate med svakt fall mellom skråning og den ovenfor eller nedenfor liggende flate. Skråningens fot og topp skal avrundes. Jordlag m.v. skal påføres med så stor overhøyde at ferdig overflate kommer i angitt høyde etter at materialet er ferdig bearbeidet og har satt seg.

d) Tillatt avvik fra prosjektert profil +/- 100 mm for ferdig overflate for gras- og planteareal.

x) Mengden måles som prosjektert areal. Enhet: m2

