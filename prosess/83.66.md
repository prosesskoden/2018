a) Omfatter etablering av puter etc. for forankring og for avstiving av støttevegger som angitt i *den spesielle beskrivelsen*. Innvendig avstiving av støttevegg inngår i prosess 83.65. Forankringer inngår i prosess 83.7.
Prosessen inkluderer også riving og fjerning av putene når de ikke lenger er i funksjon.

b) Stålkvalitet S355JR i henhold til NS-EN 10025-1.
Trevirke C24 i henhold til NS-EN 338.

c) Plan med angivelse av materialkvaliteter, dimensjoner, detaljer og plassering av puter med tilhørende graveplan skal, for midlertidige spuntvegger, utarbeides av entreprenøren.
Ved strekkfaste forbindelser for avstivinger, skal putene monteres strekkfast til spuntveggen. Beregninger og planer forelegges byggherren før arbeidene tar til.
Puter skal skjøtes slik at de kan regnes som kontinuerlige.

d) Putene skal monteres med en nøyaktighet på +50/-0 mm i forhold til angitt nivå.

x) Mengden måles som prosjektert lengde av puter. Enhet: m

