a) Prosessen omfatter kvalifisering av arbeidsprosedyrer før arbeidene starter.

c) Prosedyreprøvene foretas på prøveplater med størrelse minimum 0,5 m2 eller, etter avtale med byggherren, på konstruksjonen. Prosedyreprøve for å avklare behov for ekstra vasking og blåserensing for å fjerne salt, utføres på konstruksjonen. Dersom flere systemer og påføringsmetoder skal brukes, foretas minst en prøve med hvert system og påføringsmetode.
Arbeidsprosedyrer skal utføres på stedet. Det skal foretas minst en prøve for hvert system og påføringsmetode før malingsarbeidene starter, deretter en per måned i løpet av entreprisen. Videre utføres prosedyreprøver ved avvik og dersom klimaforhold eller lignende forandres vesentlig.
Typiske arbeider som krever prosedyreprøver
-  rengjøring/blåserensing
-  full utskifting av korrosjonsbeskyttelse, sprøytemaling
-  full utskifting av korrosjonsbeskyttelse, påføring med pensel eller malerhanske i trange spalter eller på flater som ikke kan sprøytes
-  overganger mellom full utskifting og vedlikehold av eksisterende korrosjonsbeskyttelse

Entreprenøren skal til enhver tid ha resultatene tilgjengelig for byggherren.

e) Det skal føres journal og kontroller utføres som beskrevet i prosess 85.3:
-  100 % visuell kontroll etter hver arbeidsoperasjon. Det kontrolleres spesielt at det ikke oppstår nålestikk i malingsstrøk. Gjelder spesielt for sealer på termisk sprøytet sink.
-  Renhet i henhold til ISO 8501-1.
-  Renhet i henhold til NS-EN ISO 8502-3, tape test. En kontroll per prøve
-  Renhet i henhold til NS-EN ISO 8502-6 (Bresle-metoden) En kontroll per prøve.
-  Ruhet i henhold til NS-EN ISO 8503-1. En kontroll per prøve.
-  Heft i henhold til NS-EN ISO 4624 Pull-off test. En kontroll per prøve.
-  Tørrfilmtykkelse. Tre målinger per prøve.

x) Mengden måles som antall prosedyreprøver. Enhet: stk

