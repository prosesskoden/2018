a) Omfatter leveranser av pelerør og tilbehør inkludert kapping og skjøting. Overflatebehandling av synlige flater inngår i prosess 85.3.

b) Vedrørende krav til peletype/dimensjoner vises det til *den spesielle beskrivelsen*.
Peleelementenes endeflater skal være plane og stå vinkelrett på elementenes lengdeakse.
Veggtykkelsen skal velges avhengig av boresystem, grunnforhold og lengde av pel. Minimum veggtykkelse skal være i henhold til Peleveiledningen, eller som angitt i *den spesielle beskrivelsen*.
Elementlengden til stålrørene skal tilpasses borerigg og boresystem slik at det blir færrest mulige sveiseskjøter, med unntak angitt i prosess 83.341 når det gjelder elementlengde på de to første rørene i hver pel.
Pelene skal transporteres, håndteres og lagres på en slik måte at det ferdige produkt ikke forringes.

d) Pilhøyden (krumningen) skal være maksimalt 0,1 % målt over en avstand på minst 5 m, tilsvarende en krumningsradius på minst 625 m.
Ovaliteten av rørpel skal være høyst 2 %, regnet som (dmaks - dmin) x 100/d.
Maksimal tillatt skjevhet på peleelementenes endeflater er 1:500.

