a) Omfatter prosjektering, materialer og arbeider med forsterkning som utføres i pelefoten etter at pelen er utstøpt og herdet. Metodene skal ikke benyttes for pelefot i berg.
Som alternativ til forsterkning kan det benyttes skånsom metode og utstyr som ikke forstyrrer materialet under pelen som følge av boring og uttak av masser. Ved bruk av alternativet omfatter prosessen også prøving av bæreevnen i pelefoten.

c) Krav til dimensjonerende bæreevne og deformasjoner er angitt i *den spesielle beskrivelsen*.
Prosjektering og utførelse skal være i henhold NS-EN 1997, NS-EN 1536, håndbok V220 Geoteknikk i vegbygging og Peleveiledningen.
Tegninger, beregninger og eventuelle bøyelister skal være i henhold til håndbok N400 Bruprosjektering. Prosjekteringsmaterialet skal sendes til kontroll og godkjenning i Vegdirektoratet samt forelegges byggherren for uttalelse. Det skal foreligge godkjente arbeidstegninger før arbeider på byggeplass påbegynnes. Som bygd tegninger forelegges byggherren senest 30 arbeidsdager etter at forsterkning er ferdig utført.
Metodebeskrivelse samt plan for prøving og kontroll skal forelegges byggherren før arbeider på byggeplass påbegynnes.

e) Dersom det benyttes skånsom metode og utstyr som ikke forstyrrer materialet under pelen som følge av boring og uttak av masser, skal bæreevne dokumenteres gjennom prøving.
Ved bruk av boreutstyr som forstyrrer materialet under pelen som følge av uttak av masser, skal bæreevne av forsterkningen av de forstyrrede massene dokumenteres.
For begge metoder skal dokumentasjon av bæreevne forelegges byggherren før videre arbeider påbegynnes.

x) Mengden måles som prosjektert antall peler. Mengde: stk

