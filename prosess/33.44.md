a) Omfatter alle kostnader ved utførelse av sprøytebetongbuer utover kostnadene til:
-  sprøytebetong prosess 33.4111, 33.4112, 33.4211 eller 33.4212
-  radielle bolter og ev. forankringsbolter ved bueendene, prosess 33.2
-  eventuell betongutstøping av tunnelsåle, prosess 33.533

Foruten nevnte prosesser beskrives sprøytebetongbuer med følgende prosesser:
-  armering av sikringsbuer, prosess 33.441
-  øvrige kostnader ved utførelse av sikringsbuer av sprøytebetong, prosess 33.4421 eller 33.4422.

Sprøytebetongbuer kan benyttes som permanent stabilitetssikring, utført enkeltvis som lokal forsterkning og systematisk i svakhetssoner med stor utstrekning. Sprøytebetongbuer kan utføres enten enkeltarmert eller dobbeltarmert.

b-c) Bueplassering, buedimensjoner, armering, boltedimensjoner og bolteavstand bestemmes av byggherren i det enkelte tilfelle. Disse forholdene skal spesielt vektlegges:
•  Alle boltene i buen skal stå på nøyaktig profilnummer, helt radielt, og ha korrekt utstikk fra tunnelprofilet, innmålt med laser (totalstasjon eller borrigg)
•  Ekstra forankring i buefot
•  Det skal sprøytes tilstrekkelig avjevning før armeringen legges.
•  Buen skal ned på rensket såle/hylle, og ned i grøft om nødvendig.
•  Buer ved stuff skal monteres innunder spilingen
Det vises for øvrig til håndbok V520 Tunnelveiledning.

