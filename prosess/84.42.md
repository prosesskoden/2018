b) Bestemmelser i NS-EN 206+NA og Norsk Betongforenings Publikasjon 22 gjelder med mindre annet framgår av spesifikasjonene i det etterfølgende. Deklarering av det lette tilslaget i henhold til NS-EN 13055+NA og Norsk Betongforenings Publikasjon 22 forelegges byggherren før det bestilles.
Bindemidlet for lettbetong skal samsvare med SV-Standard, men inneholde 8 - 11 % silikastøv.
Betongen skal oppfylle:
-  Spesifisert fasthetsklasse (LB-klasse) skal være i henhold til NS-EN 206+NA målt på 100 mm x 100 mm x 100 mm terninger.
-  Densitetskrav angitt i *den spesielle beskrivelsen*som måltall med pluss- og minustoleranse.  Densitetskravet gjelder densitet av prøvestykker ved avforming, før de får anledning til uttørking eller oppsug av vann. Gjennomsnittet av 3 og 3 på hverandre følgende prøver skal ligge innenfor toleranseintervallet for densitet.
-  Det skal benyttes luftinnførende tilsetningsstoff, krav til luftinnhold, 3,5 + 1,5 %. Måling av luftinnhold skal være i henhold til Norsk Betongforenings Publikasjon 22.

c) Det skal tas hensyn til lettbetongens spesielle støpelighetsegenskaper.

x) Mengden måles som netto prosjektert volum etter tegninger uten fratrekk for volumet av armering, kabelkanaler og innstøpningsgods. Svinn som følge av at blandemaskin, transportutstyr etc. ikke lar seg tømme fullstendig skal innkalkuleres i enhetsprisene. Dersom det er prosjektert forskaling med uregelmessig overflate (for eksempel profilering) inngår all betong til forskalingens berøring i prosjektert volum. Enhet: m3

