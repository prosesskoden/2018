a) Omfatter sikringsstøp av heng og vegger, inkludert nødvendig rensk, endesteng, samt forbruk av betong tilsvarende et betonghvelv med gjennomsnittlig tykkelse 0,40 m, beregnet som volum lik arealet av hvelvforskalingen multiplisert med 0,40 m. Minstetykkelsen skal være 0,30 m. Det betales ikke for betongforbruk utover dette med mindre det skyldes geologisk betinget utfall påvist i samråd med byggherren, og da medtatt i prosess 33.54.
Omfatter også betongutstøping av tunnelsåle.
Omfatter også fundamentstøp og sikringsstøp i grøft, betong for dette er medtatt i prosess 33.54.
Armering for all betongutstøping er medtatt i prosess 33.56.

c) I våte partier skal det ved støp bak stuff monteres vanntetting og drenering, prosess 33.55. Utstøping ved stuff skal utføres slik at det er plass til eventuell membranisolering og ny permanent støp eller til å føre vann- og frostsikringen forbi utstøpingen. Utstøpingen skal føres ned til rensket såle.

x) Mengden måles som utført lengde av utstøpt tunnelløp. Enhet: m

