c) Permanente stag bygges opp som følger:
-  Spenntauene skal ha en av de typer dobbelt korrosjonsbeskyttelse som er angitt i NS-EN 1537:2013 tabell C.2.
-  På oversiden av forankringssonen skal spenntauene være forsynt med fett og plaststrømpe levert fra fabrikk.
-  I forankringssonen skal spenntauene være avfettet.
-  Forankringssonen skal være minst 4 m, og frilengden minst 5 m.
-  Staget skal være omsluttet av et korrugert plastrør. Røret skal være lukket i bunnen.
-  Både stag og korrugert rør skal ha ikke-metalliske avstandsholdere for å sikre sentrering. Spenntauene skal spres innvendig med avvekslende avstandsholdere og stålband. Avstandsholderne skal ikke hindre fri flyt av mørtel. System for avstandsholdere forelegges byggherren.
-   Det skal være to injiseringsslanger Ø 16 - 20 mm fra øvre ende ned til nedre ende av staget. Den ene slangen skal ende like over endestykket for det korrugerte plastrøret. Den andre slangen skal ende 100 - 150 mm under endestykket. Denne slangen kan være skjøtt med et stålrør som stikker ned under endestykket. Slangen kan også være montert utvendig på det korrugerte plastrøret.

Montering og faststøping skal gjøres i henhold til Norsk Betongforenings Publikasjon 14.
Etter kapping av spenntau skal korrosjonsbeskyttelse av forankringshodet monteres umiddelbart.

x) Mengden måles som prosjektert antall forankringer med angitt kapasitet. Enhet: stk

