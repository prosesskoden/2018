a) Omfatter alle arbeider foran og nær stuff som har til formål å undersøke hvilke bergforhold tunnelen kan ventes å komme inn i eller som har til formål å tette, stabilisere eller drenere berget. Omfatter også heft, det vil si tomgang på maskiner og mannskap, og alle øvrige utgifter som følge av at sondérboring, kjerneboring og injeksjon utføres ved stuff.

c) Borrigger skal ha utstyr for automatisk logging av boring (Measurement While Drilling, MWD):
Entreprenøren skal gi full tilgang til nødvendig utstyr til byggherrens leverandør av program for deres bearbeiding, sammenstilling og presentasjon av MWD-data, slik at leverandøren kan kalibrere program i forhold til rigger og bergforhold på anlegget.
Tolkningen skal gi bedre grunnlag for vurdering av bore- og injeksjonsopplegget, eventuell utvidelse for tung sikring, spiling, etc.
All boring skal logges, og alle hull skal logges korrekt (dvs. merkes som langhull, hull til forbolter, salvehull, boltehull, etc.). Minst 90 % av boret lengde pr. oppstilling av riggen skal ha data som kan tolkes. Umiddelbart etter endt boring, skal data hentes inn fra riggen og leveres over nett. Maks loggintervall er 20 mm.
Entreprenøren skal opplyse byggherren om bytte av rigg, borkrone, borhammer eller givere som kan påvirke MWD-tolkningsprogram, samt om man endrer instillinger som kan påvirke resultatene.
Entreprenørens rigg skal ha fungerende givere slik at den gir brukbare data til byggherrens leverandør av MWD-tolkningsprogram. Protokollen skal inneholde nødvendige opplysninger om boringen som angitt i NS-EN 12715:2000, pkt 10.3. Filene som leveres skal være tekstfiler og inneholde følgende informasjon:
Hullinformasjon:
-  Riggidentifikasjon
-  Bomnr.
-  Borhammeridentifikasjon
-  Hulltype
-  Hullnr.
-  Ansett
-  Posisjon

Det skal gjøres kontinuerlig logging av følgende parametere:
-  Bordybde   (mm)
-  Borsynk   (m/min med to desimaler, eller mm/s)
-  Matertrykk  (bar, to desimaler)
-  Rotasjonstrykk  (bar, to desimaler)
-  Slagtrykk  (bar, to desimaler)
-  Vannmengde  (l/m, to desimaler)
-  Vanntrykk  (bar, to desimaler)
-  Rotasjon  (r/min, to desimaler)
-  Tid  (tt:mm:ss,sss)

x) Enhetsprisene er faste selv om summen av de endelige mengder i kroner avviker fra summen av de oppgitte med inntil minus 50 % og pluss 100 %.
Regelen gjelder for følgende gruppe av prosesser:
Prosess 31.11 = beregningsgrunnlag.
Prosess 31.5 + 31.61 +31.62 + 31.64  = beregningsgrunnlag.
Ønsker byggherre eller entreprenøren nye enhetspriser skal det forhandles om dette. Det er kun for mengdeøkning utover ovennevnte grense at partene kan be om forhandling om ny pris. Det kan bare forhandles om nye enhetspriser innenfor et avvik på +20 % i forhold til kontraktens enhetspriser. Eventuell ny pris skal være basert på dokumenterte utgifter.
For injeksjonsmidler gjelder at enhetsprisen ikke er gjenstand for regulering som følge av valg av injeksjonsmiddel og økning eller reduksjon av medgåtte mengder.

