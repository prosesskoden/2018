a) Omfatter skanning av sjøbunn og bearbeiding av rådata fra skanning. Skanninger skal utføres av samme firma og med samme utstyr.

b) Utstyret som brukes skal være av anerkjent type og kunne utføre målinger innenfor toleranser gitt under. Dokumentasjon på måleutstyret forelegges byggherren for uttalelse.

c) Vedrørende tidspunkter for skanning og utstrekning vises det til *den spesielle beskrivelsen*. Referansesystem for koordinatsystem og høydeangivelse er angitt i *den spesielle beskrivelsen*.

d) Stedfestingsnøyaktighet FKB-A som angitt i håndbok V770 Modellgrunnlag.

e) Data som forelegges byggherren skal minimum være
- dato for skanning
- hvem som har utført skanningen (firma, person)
- utstyrstype og utstyrsmerke
- værforhold
- andre ting som kan påvirke nøyaktigheten
- toleranser
- kotekart med ekvidistanse 1 m i pdf
- kotekart med ekvidistanse 1 m i dwg-kompatibelt format
- rådata (punkter) som tekstfil i format: Øst,Nord,Høyde

x) Mengden måles som prosjektert antall skanninger. Enhet: stk


