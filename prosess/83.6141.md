a) Omfatter forboring av hull til angitt dybde i berg, levering av bolter og mørtel for faststøping, arbeider med montering av boltene og eventuelt skråskjæring av enden av spuntnålene.
Det skal leveres protokoller som angir glippe mellom underkant spunt og berg for hver bolt samt målt avstand fra topp spunt til topp bolt etter montering.
Protokollene skal leveres senest første arbeidsdag etter at det er boret for bolten.

b) Med hensyn til dimensjoner og utførelse for bolter vises det til *den spesielle beskrivelsen*.
Mørtel for faststøping skal være sementbasert og ha et vann/sement forhold <= 0,40. Resept for mørtelen, samt bruk av tilsetningsstoffer skal forelegges byggherren.

c) I henhold til NS-EN 12063:1999, punkt 8.12.
Fordybling av spunt skal utføres fra terreng. Boltene skal settes i forborede hull til angitt dybde i berg gjennom påsveiste rør på spunten og støpes fast i berg. Injiseringsslange føres ned til bunn berghull og det injiseres fra bunn av hullet. Bolten skal gå minst 1 m ned i berg og minst 1 m opp langs spunten. Boltene skal føres kontrollert ned i berg, og avstand fra topp spunt til topp bolt skal registreres for å sikre at bolten er riktig plassert.
Under boring for fordyblingsbolter skal bergkote og bunnkote i boret hull registreres med en nøyaktighet på ±20 mm. Registreringen sammenholdes med data fra spuntrammingen slik at avstanden mellom underkant spunt og bergoverflaten ved fordyblingsboltens plassering registreres. Byggherren skal varsles før bolten settes dersom registrert glippe er større enn angitt i *den spesielle beskrivelsen*.

x) Mengden måles som antall bolter. Enhet: stk

