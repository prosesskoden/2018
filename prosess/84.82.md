a) Omfatter levering og påføring av sementslemming før påstøp av betong.
Betongunderlaget skal være rent og eventuelt forvannet når slemmingsmassen påføres. Rengjøring av underlagsbetongen inngår i prosess 84.6.

b) Slemmingsmørtelen kan blandes av sement og velgradert støpesand i forholdet 1:1 og vann tilsatt lateks eller tilsvarende heftforbedrende tilsetning. Blandingsforhold vann:lateks = 2:1. Type lateks forelegges byggherren. Konsistensen av slemmingsmørtelen tilpasses underlagets sugeevne.
Slemmingsmørtelen skal ikke være blandet tidligere enn 30 minutter før bruk.

c) Rengjort betongunderlag skal forvannes i tilstrekkelig grad, men være svakt sugende.
Slemmingsmørtelen skal arbeides godt inn i underlaget ved kosting på langs og på tvers med piassavakost eller tilsvarende metode. På større flater skal maskinelle metoder benyttes. Etterfølgende betongstøp legges vått-i-vått med heftbroen.

x) Mengden måles som prosjektert slemmet areal. Enhet: m2

