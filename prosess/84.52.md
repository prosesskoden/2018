a) Omfatter kjøling av fersk betong fra den temperaturen den har når den blandes med vann fra ledningsnettet og for øvrig delmaterialer som har den temperaturen som kun skyldes rådende temperatur og værforhold.
Målet med kjølingen kan være et visst antall grader Celsius temperatursenkning, eller kjøling til en angitt fersk betong temperatur. Det vises til *den spesielle beskrivelsen*. Målet for kjølingen vil kunne avhenge av lufttemperatur og andre forhold, og kan bli endret av byggherren fram til få dager før utførelsen.

c) Kjøling kan gjøres ved et eller flere av tiltakene: Nedkjølt blandevann, tilsetting av is som blandevann, nedkjøling av grovt tilslag ved vasking i nedkjølt vann, kjøling med flytende nitrogen etc. Entreprenøren velger metode(r) på grunnlag av de krav som er stilt til avkjølingen.

d) Kjøletiltakene styres slik at oppnådd temperatur er innen ±3 °C i forhold til målverdien.

e) Temperaturen for hvert enkelt betonglass skal måles og rapporteres på en oversiktlig måte.

