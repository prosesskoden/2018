a) Omfatter levering og alle arbeider for etablering av komplett betonghvelv eller veggelementer med nødvendig isolasjon, membran, fundamenter inklusiv bakstøp mot berg, bolter, festemidler, fugemateriale mv., inklusiv nødvendig prosjektering og utarbeidelse av tilhørende dokumentasjon. Armering i henhold til godkjente beregninger og tegninger godtgjøres i tillegg og er medtatt i prosess 34.43.

b) Betongen skal tilfredsstille fasthetsklasse B45 og bestandighetsklasse MF40 iht NS-EN 206+NA. Som brannsikring av betongen skal det tilsettes 2 kg/m3 monofilament polypropylenfiber med tykkelse ca. 18 mikrometer og med lengde ca. 6 mm. Fibrene skal ved produksjon være overflatebehandlet for bedre dispergering og redusert vannbehov.
Det skal benyttes bolter og festedetaljer av rustfritt stål, alternativt bolter og festedetaljer av kvalitet B500NC, med krav som angitt i håndbok N500 Vegtunneler kap. 7.4.3.
Muttere og gjengede sammenføyning av takbolter skal sikres mot å løsne med egnet låsemiddel. Skjøtehylser skal være utformet med en stoppemekanisme som hindrer gjennomskruing.
Løfteanker inklusiv løftehode skal tilfredsstille kravene i ISO 9001.
Som membran for hvelv og vegger skal det benyttes membran type I som angitt i håndbok N500 Vegtunneler når membranen er lagt direkte på hele hvelvets flate, type III når membranen er opphengt i bolter.
Betonghvelvet skal ha samme form som normalprofilet. Tykkelse oppgis i *den spesielle beskrivelsen*.
Som grunnlag for elementproduksjonen skal utarbeides en elementplan med oversikt over ulike elementer for aktuelle tverrsnitt, tverrsnittsendringer, tilpasningselementer ved nisjer etc..

c) Bolter skal være fullt innstøpte og utføres iht. prosess 33.2. Bolter skal ha forankringslengde min. 1,0 m i stabilitetssikret berg.
All skjøting av membranen skal skje ved varmsveising med dobbel sveis. Membranen skal ha en seksjonering som angitt i *den spesielle beskrivelsen*.

d) Toleranse for tykkelse av veggelementer er -0 / +10 mm. Toleranse for montasje som angitt i håndbok N500 Vegtunneler.

e) Entreprenøren skal i god tid før produksjon av elementene starter fremlegge dokumentasjon for byggherren. Utstøping skal tilfredsstille krav gitt til utførelsesklasse 2 i NS-EN 13670+NA.
Tetthetskontroll av sveis i membranen skal utføres med trykkluftprøving. Testtrykket skal være ca. 1 bar pr. mm tykkelse. Trykkfallet etter 10 minutter skal være mindre enn 15%.
Kontroll av innstøpte bolter skal utføres ved at en ser at det kommer ut mørtel under plata som en utførelseskontroll i tillegg til dokumentert forbruk og riktig boltemørtel. Hver bolt skal merkes at den er gyst. Alle bolter for takelementer skal gjennomgå prøvebelastning med to ganger takelementets egenvekt og erstattes ved ev. brudd i forankringen. Prøvingen skal gjøres før membran monteres.
Skjøting av takbolter med skjøtehylse skal følge et eget kontrollopplegg som dokumenterer riktig montering av alle bolter.

x) Mengden måles som prosjektert areal målt på trafikksiden av elementene over overkant fundament. Fundamentene regnes for inkludert uten tillegg og måles ikke. Enhet: m2

