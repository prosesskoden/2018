a) Omfatter leveranser og arbeider fram til ferdig rammet pel.

c) Betongpeler skal rammes med hydraulisk fallodd. Bruk av andre loddtyper skal avtales med byggherren.
Loddets tyngde skal være 50-80 kN og slik at tyngden tilsvarer (er minst like stor som, men ikke vesentlig større enn) den maksimale tyngden av forutsatt lengste rammede pel. Ved bruk av flere peletyper (tverrsnittsareal) gjelder dette for hver peletype. Alternativt skal loddets tyngde være som angitt i *den spesielle beskrivelsen* eller etter avtale med byggherren.
På peletoppen skal det under ramming være satt på en slaghette. Slaghetten skal være av stål og tilpasset pelen slik at det oppnås god styring for peletoppen.
Under ramming skal slagene være sentrert på pelen og falle sammen med pelens lengdeakse.
Ramming med jomfru tillates ikke.
Pelens retning skal kontrolleres under rammingen. Dersom en pel har en tendens til å trekke seg, skal det ikke forsøkes å tvinge den tilbake etter at den har fått feste i bakken.
Loddets fallhøyde skal tilpasses pelelengden og rammemotstanden med hensyn til rammespenninger. Ved ramming i bløte masser benyttes maksimalt en fallhøyde på 0,15 m og i fast grunn/mot berg maksimalt 0,30 m, eller som angitt i *den spesielle beskrivelsen*. Ved tvil skal PDA-målinger benyttes for bestemmelse av rammespenningene, se prosess 83.151.

d) Følgende toleransekrav gjelder for ferdig nedrammet/innmeislet pel
-  maksimalt loddavvik er 2,5 % for vertikale peler
-  maksimalt helningsavvik i enhver retning fra prosjektert peleakse er 4 % for skråpeler
-  kote for topp skal ikke avvike mer enn ±50 mm fra prosjektert kote
-  maksimalt tillatt avvik fra prosjektert plassering i horisontalplanet er 100 mm

Toleranser for avvik fra prosjektert peleakse regnes/måles som definert i NS-EN 12699. Avvik skal ikke være ensidige og/eller systematiske.

