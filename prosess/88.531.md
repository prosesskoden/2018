a) Omfatter vedlikehold og utskifting av kombinert fuktisolering/slitelag type C1 med C60BP2 kleber og Topeka 4S avstrødd med asfaltert finpukk.
Prosessen inkluderer forbehandling med sandblåsing eller tilsvarende metode og rengjøring av underlaget før påføring, uttørking og ved behov oppvarming.

b) Massetemperatur skal være 180-190 °C, men aldri overskride 200 °C for å unngå å skade bindemiddelets egenskaper.

c) Maksimal tykkelse på kombinert fuktisolering/slitelag type C1 er angitt i *den spesielle beskrivelsen*.
Dekke- og lufttemperatur skal være over +10 °C ved utførelsen.
På bruer med betongdekke
Kleber skal påføres mekanisk forbehandlet og rengjort flate i mengde 0,3-0,5 kg/m2. Kleber avstrøs umiddelbart med finsand 0,5/2 mm i mengde 1-2 kg/m2. Hvis betongen synes åpen/porøs påføres et lag til med C60BP2, mengde 0,3-0,4 kg/m2 som avstrøs umiddelbart med finsand av tilsvarende type/mengde.
Helligdager og/eller dammer skal ikke forekomme.
Etter at overflaten er tørr (3-24 timer) fjernes overskudd av sand med trykkluft.
På bruer med ståldekke
På ståldekke reduseres mengde C60BP2 kleber til 0,1- 0,15 kg/m2. For øvrig som for betongdekke.
På bruer som tåler maksimalt 50 kg/m2 slitelag
På ferdig brutt, tørt og rengjort dekke maskinlegges fuktisolering/slitelag av Topeka 4S i tykkelse 15-20 mm. Etter nedkjøling av brudekket avstrøs det med asfaltert finpukk 4/8 eller 8/11 mm, mengde 3-5 kg/m2. Bindemiddelinnhold i Topeka 4S skal være 11,5-12 %.
På bruer som tåler maksimalt 75 kg/m2 slitelag
På ferdig brutt, tørt og rengjort dekke maskinlegges fuktisolering/slitelag av Top8/Top11 eller Sta8/Sta11 med modifisert bindemiddel i tykkelse 20-30 mm. Etter nedkjøling av brudekket avstrøs det med asfaltert finpukk 4/8 eller 8/11 mm, mengde 3-5 kg/m2. Tykkelse på utlagt masse skal være minst 2,5 ganger øvre siktstørrelse i asfaltert finpukk.

