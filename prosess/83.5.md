a) Omfatter alle leveranser og arbeider med stålkjernepeler fram til ferdige peler, herunder forberedende og generelle arbeider, rigg og oppstilling, boring, injisering, levering og installasjon av stålkjerner, prøving og kontroll, etc.
Omfatter også supplerende grunnundersøkelser som entreprenøren finner nødvendig for å kunne velge pelelengde og gjøre egen vurdering av pelearbeidene, herunder nødvendig bestilling av materialer.

e) Det skal føres fullstendig bore- og peleprotokoll. Protokollen føres på skjema egnet for formålet, og skal generelt være i henhold til NS-EN 14199 så langt den er relevant.
Protokollen skal som et minimum angi følgende data (målinger som er egnet for automatisk registrering er merket med *)
-  navn på ansvarlig leder av pelearbeidene
-  navn på stedlig arbeidsleder/kontrollør/protokollfører
-  pelenummer og dato
-  borsystem
-  boredimensjon i løsmasser og berg
-  bortid (starttid og sluttid)*
-  rotasjonshastighet*
-  borsynk*
-  lufttrykk (og mengde hvis mulig)*
-  vanntrykk og mengde*
-  uregelmessigheter under boring
-  lagdeling i løsmasser
-  angivelse av type løsmasser/berg (visuell vurdering av borkaks)
-  boret dybde til berg
-  borsynk i berg
-  samlet borehulldybde og bunnkote
-  resultat av borehullsinspeksjon
-  vannstandsregistrering
-  vanntapsmåling
-  injisering, injiseringstrykk og medgått injiseringsmasse, samt resept angis
-  kotehøyde for topp fôringsrør
-    kotehøyde for underkant fôringsrør
-  fôringsrørets plassering i avskjæringsnivå med angivelse av avvik fra prosjektert plassering
-  fôringsrørets senterlinje med angivelse av avvik fra prosjektert senterlinje
-  fôringsrørets retthet
-  kontroll av stålkjerneelementenes stålkvalitet og retthet
-  kontroll av skjøter på stålkjernepeler, retthet og styrke
-  kontroll av omstøpingsmørtel, resept oppgis og medgått mengde mørtel samt øvrige kontrollresultater angis, avvik fra teoretisk mengde angis.
-  kontroll av montering av stålkjerne, avvik angis
-  kontroll av ramming på stålkjerne, loddvekt og synkning angis
-  kotehøyde topp stålkjerne
-  lengde stålkjerneelementer mellom skjøter
-  total lengde stålkjerne
-    kotehøyde bunn stålkjerne
-  andre relevante data for avregning og for vurdering av pelens karakter og kapasitet
-  resultat av andre kontrollmålinger som angitt i *den spesielle beskrivelsen*

Kontrolldata skal presenteres på skjemaer og i en form som er sammenfattet og lett lesbar. Presentasjonsformen forelegges byggherren i god tid før arbeidene starter opp.
Kontrolldata for de ulike arbeidsoperasjonene i hver pelegruppe forelegges byggherren senest 2 arbeidsdager etter at arbeidene er utført.

