a) Omfatter alle leveranser og arbeider fram til ferdig etablerte rammede stålpeler. Omfatter også supplerende grunnundersøkelser.
Katodisk beskyttelse inngår i prosess 88.

e) Det skal føres fullstendig pele- og rammeprotokoll. Protokollen føres på skjema egnet for formålet, og skal generelt være i henhold til NS-EN 12699. Eksempel på skjema og utfylling er vist i Peleveiledningen.
Rammeprotokollen skal føres kontinuerlig og forelegges byggherren daglig, senest første arbeidsdag etter at rammingen har funnet sted. Rammeprotokollen skal forøvrig være tilgjengelig for gjennomsyn på et hvilket som helst tidspunkt før den er overlevert.
Fullstendig pele- og rammeprotokoll med innmålinger for pelene i en pelegruppe forelegges byggherren før pelene kappes. Protokollen skal dateres og signeres av arbeidslederen og den som fører protokollen. Protokollen skal senere suppleres med informasjon fra etterfølgende arbeider med pelene.
Byggherren skal gis rimelig tid til å vurdere og om nødvendig kontrollregne pelegruppen på grunnlag av peleprotokollen.
Protokollen skal ha format og leveres/distribueres som angitt i *den spesielle beskrivelsen* eller etter avtale med byggherren.
Rammeprotokollen skal som et minimum inneholde
-  navn på ansvarlig leder av pelearbeidene
-  navn på arbeidsleder og protokollfører
-  identifikasjon av hver pel
-  peletype, tverrsnitt og materialkvaliteter
-   dato for ramming og etterramming
-  samlet lengde og lengde av peleelementer
-  type og lengde av pelespiss
-  loddtype - slagpute, fallhøyde, energitilførsel og/eller slagtakt
-  antall slag per meter og synkning per slagserie
-  bevegelsesmåling
-  avvik fra forutsetningene
-  forhold som kan påvirke bæreevnen

Følgende innmålinger skal også leveres
-  nivellementer med angivelse av dato
-  innmålt endelig plassering og faktisk senterlinje samt eventuelt krumning
-  spesielle kontrollmålinger som angitt i *den spesielle beskrivelsen*
-  utregnet kote for pelespiss
-  avregningslengde

