a) Omfatter levering og montering av dryppneser.

b) Det benyttes prefabrikkert dryppnese i UV-bestandig materiale Krav til materialer er angitt i *den spesielle beskrivelsen*.
Rustfri stålvinkel skal være i henhold til NS-EN 10088, nummer 1.4404 og festeelementer (gjengestenger, skruer, mutre etc.) skal være i rustfritt stål i henhold til NS-EN ISO 3506, kvalitet A4-80.

c) Dryppneser skal monteres mot betongunderlag rengjort med sandblåsing. Fugen mellom drypplist og betong skal fylles helt opp med lim/fugemasse slik at det ikke oppstår hulrom. Forbindelsen skal være vanntett.

d) Dryppnese skal ha jevn føring uten skjemmende avvik.

e) Det kontrolleres at dryppnese sitter godt fast etter at fugemasse/lim er tørket/herdet.

x) Mengden måles som lengde levert og montert dryppnese. Enhet: m

