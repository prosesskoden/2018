a) Omfatter levering av materialer og arbeider for etablering av bjelkestengsel samt senere fjerning av bjelkestengselet. Omfatter også tilbakefylling av masser inntil stengselet ved graving.
Innvendig avstempling og avstiving inngår i prosess 83.65 og puter inngår i prosess 83.66.

b) Stålrør: Som for stålrørspeler.
Stålprofiler: S355J0 i henhold til NS-EN 10025-2.
Trevirke: C24 i henhold til NS-EN 338.
Mørtel: B30.

c) Montering av stengsel mellom bjelkene skal utføres kontinuerlig etter hvert som gravingen pågår. Monteringen skal foregå så raskt etter utgravningen at utrasing unngås, og nødvendig tilpassing og tetting mot berg skal utføres.

d) Maksimalt tillatt horisontalt avvik for topp vegg: ±100 mm. Maksimalt tillatt loddavvik for vertikalt: ±2 %. Maksimalt tillatt helningsavvik for skrå vegg: ±5 %.
Krav til loddavvik og helningsavvik skal oppfylles ved måling fra toppen til et vilkårlig punkt på veggen.

e) Protokoll for boring av rør skal som et minimum inneholde tilstrekkelige opplysninger for identifikasjon av
-  arbeidssted
-  dato for utførelse
-  utførelsesmetode og utstyr
-  dimensjoner
-  lengde og nivå på hvert rør i løsmasser og berg

x) Mengden måles som utført areal av bjelkestengsel. Høyden regnes fra utført underkant tetting til prosjektert kote for overkant bjelkestengsel. Lengden måles langs prosjektert senterlinje for bjelkestengselet. Angitt mengde er ikke å anse som nøyaktig grunnlag for bestilling av materialer. Enhet: m2

